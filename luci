ho ricordato le mie prime esperienze su una pista.

ero ovviamente sobrio, ma turbato dall'effetto psichedelico delle
luci. prima frammentava tutto intorno a me, quasi ci cancellava dalla
presenza l'uno dell'altro. I nostri movimenti non importavano, erano
invisibili. Poi ci abbandonava, ci lasciava all'ininterrotta
sinuosita` del presente.

é un ricordo molto vivido. i movimenti ci venivano restituiti,
all'improvviso. Ne eravamo responsabili di nuovo. La sensualità,
l'irriverenza, l'insicurezza, ad un tratto si rivelavano potenti
segnali di cui ciascuno era sempre stato autore forse senza saperlo.

era un mondo diverso, intessuto di contaminazione. Liquido, promiscuo,
confuso, per me difficile.

ci rendeva liberi e persi insieme nelle sensazioni, poi ci riportava
all'improvviso alla stranezza di noi stessi, alla ricchezza dei
movementi di cui siamo capaci. Alcuni lo dominavano, altri ne
restavano ai margini. Alcuni sembravano capirlo, altri sembravano
fuori posto... ma tutti volevamo mostrarci sicuri.

dopo decine di anni, non ho ancora finito di esplorare quel percorso
espressivo, che passa attraverso la danza, la musica, la follia, gli
altri. È come una scala che funzioni al contrario. Ogni gradino non
porta il mio corpo più vicino, ma accorcia le distanze fra la realtà e
il sogno, e già da un po' faccio fatica a distinguerle
