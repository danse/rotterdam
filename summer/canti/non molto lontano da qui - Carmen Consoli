Amore mio non sempre 
tutto volge per il verso giusto 
ma non è soltanto a causa del maltempo 
se il raccolto è andato perso 

Ed è buffo come a volte 
il tempo scorra meglio del previsto 
un panico incombente ci costringe ad addomesticare 
un fervido sorriso, un benessere improvviso 

E' forse una remota 
speranza la felicità? 
Godersi il sole in dicembre, 
non molto lontano da qui nevica 

Non molto lontano da qui 
la gente escogita affannose corse 
in preda all'ansia di tornare 
al punto di partenza e dimentica 
il peso della posta in gioco 
e il come e il quando mentre fuori piove 

Amore mio non è una colpa 
il non saper gestire la gioia 
e il fatto di trovarsi a proprio agio 
nel dolore e nella rassegnazione 

Ed è innaturale come a volte 
ci forziamo di ignorare 
il gemito costante delle nostre reali inclinazioni 
il margine di errore di un'incessante sottrazione. 

E' forse una remota 
speranza la felicità? 
Godersi il sole in dicembre, 
non molto lontano da qui nevica 

Non molto lontano da qui 
la gente ostenta oscure stravaganze 
in preda all'ansia di stupire 
indossa le sue maschere e dimentica 
da qualche parte quella del coraggio 
nel momento del rilancio 

Non molto lontano da qui nevica 
Non molto lontano da qui nevica
